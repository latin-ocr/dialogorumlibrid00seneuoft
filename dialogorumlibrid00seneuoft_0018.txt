XIV DE CODICE MEDIOLANENSI.

litteris Longobardicis conscripum, septingentorum et amplius an-
norum antiquitate uenerandus: illud etiam te moneo, humanissime
lector, ex hoc potissimum codice Muretum sui Senecae quem
edidit correctionem petiisse', ad quae addidit tres locos a Mureto
ex codice illo emendatos. Quae Olgiati uerba uix attulissem, nisi
hic fontem uideremus illius de Mureti codice Siculo fabulae, quam
uel Gertz diligenti at superuacanea tamen opera dissoluendam sibi
esse putauit; neque minus hic apparent doctae illae notae margi-
nales, quas tamen tertia manu sane nonnullas exhiberi faten-
dum est. In alterius folii fronte inueniuntur ‘est Antonii Francisci
Neapolitae Caraccioli siculi et amicorum anno 1583 10 cal. Nou.
Messanae'. In auersa parte index minio scriptus hac quidem
forma: L. Annei Senecae 1 Dialogorum libri nuri& XII. 1 in primis
ad Lucilium. Quare aliqua Ι incommoda bonis u1ris accidant. cum
prouidentia sit 1 ad Serenum. nec iniuriam. nec 1 contumeliam
accipere sapientem... 1 ad nouatum de ira libri ΙΙΙ 1 ad Marciam 1
ad Gallionem de uita beata 1 ad .. .. de otio 1 ad Serenum de
tranquillitate animi 1 ad Paulinum de breuitate uitae 1 ad Poly-
bium 1 ad Helbiam matrem. Sequitur atramento scriptum: eiusdem
epistola ad Β. Paulum. eiusdem epitaphium; deinde iterum minio: in-
cipit ad Luc. et cet. In singularum paginarum parte superiore manu
saeculi quinti decimi titulus libri atramento scriptus est; inter singulos
libros titulus minio antiqua manu3 post dialogum de uita beata, quo-
cum fragmentum de otio artissime coniungitur, atramento manu
recenti: de tranquillitate animi. Post dialogum de tranquillitate animi
et titulum de breuitate uitae una pagina uacua est. Sequitur post
dialogum de breuitate uitae: incipit.. . . de consolatione .......
deinde una pagina uel oblitterata uel abrasa, item sequens dimidia,
tum minio scriptum: incipit ad Helbiam matrem, sed singulis
paginis non ultra quidem quam septenis suprascriptum manu
recenti: ad Lesbiam matrem de cons. In folii octogesimi sexti
parte aduersa duae epistulae Pauli manu recenti scriptae sunt, in
parte auersa et solio octogesimo septimo et octogesimo octauo
reliquae epistulae et epitaphium litteris Longobardicis exaratae,
ex qua scripturae diuersitate apparet, qui fieri potuerit, ut Itali ad
Fesslcrum primum scriberent, Pauli epistulas manu saeculi quinti
decimi exaratas esse, deinde iidem adseuerarent‚ eadem atque
codicem manu esse scriptas

