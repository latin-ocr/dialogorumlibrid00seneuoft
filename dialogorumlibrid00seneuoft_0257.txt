ti

DIAL. IX. AD SERENVM DE TRANQVILLITATE ANIMI. Π. · 219

cum puerulis Socrates ludere non erubescebat, et Cato uino laxabat
animum curis publicis fatigatum, et Scipio triumphale illud ac
militare corpus mouit ad numeros, non molliter se infringens, ut
nunc mos est etiam incessu ipso ultra muliebrem mollitiam fluenti-
bus, sed ut antiqui illi uiri solebant inter lusum ac festa tempora
uirilem in modum tripudiare, non facturi detrimentum, etiamsi ab
hostibus suis spectarentur. danda est animis remissio: meliores
acrioresque requieti surgent. ut fertilibus agris non est imperandum,
cito enim illos exhauriet numquam intermissa fecunditas, ita animo-
rum inpetus adsiduus labor franget. uires recipient paulum resoluti
et remissi. nascitur ex adsiduitate laborum animorum hebetatio
quaedam et languor. nec ad hoc tanta hominum cupiditas tenderet,
nisi naturalem quandam uoluptatem haberet lusus iocusque. quorum
frequens usus omne 'animis pondus omnemque uim eripiet: nam
et somnus refectioni necessarius est: hunc tamen semper si per
diem noctemque continues, mors erit. multum interest, remittas
aliquid, an soluas. legum conditores festos instituerunt dies ‚· ut
ad hilaritatem homines publice cogerentur, tamquam necessarium
laboribus interponentes temperamentum. et magni, ut dixi, uiri
quidam sibi menstruas certis diebus ferias dabant, quidam nullum
non diem inter otium et curas diuidebant. qualem Pollionem
Asinium [oratorem magnum] meminimus, quem nulla res ultra
decumam detinuit. ne epistulas quidem post eam horam legebat,
ne quid nouae curae nasceretur, sed totius diei lassitudinem duabus

illis horis ponebat. quidam medio die interiunxerunt et in post· ·--

meridianas horas aliquid leuioris operae distulerunt. maiores quo-
que nostri nouam relationem post horam decumam in senatu fieri

10

15

20

uetabant. miles uigilias diuidit et nox inmunis est ab expeditione

redeuntium. indulgendum est animo dandumque subinde otium,
quod alimenti ac uirium loco sit. et in ambulationibus apertis
uagantium, ut caelo libero et multo spiritu augeat attollatque se
animus. aliquando uectatio iterque et mutata, regio uigorem dabunt
conuictusque et liberalior potio. nonnumquam et usque ad ebrie-

 

3 mouit ΕΗ mouet 8 requieti-5:⁴ 10 impetus ll remissi E¹: emissi

exassiduitale (in marq., m. 2 ul uidetur, labozl) hebetatio ‚15 si
per diem Neap.: si diem 2⁴2 asinii] (praeter as ln ras.) oratorem
magnum uncis inclusit Haase meminimus (in ras.) 23 detinuit Gertz:

retinuit 30 alimenti-i<- (ras. cnm parua lacuna)

ῖῚὶ

