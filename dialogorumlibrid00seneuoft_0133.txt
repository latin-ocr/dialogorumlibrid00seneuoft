δᾴ

ΛΞ

DIAL. V. DE IRA LIB. 111. 10. Η. 12. 95

suum nosse et uires eius antequam spatientur opprimere. uidea-
mus quid sit, quod nos maxime concitet. alium uerborum, alium
rerum contumeliae mouent. hic uult nobilitati, hic formae suae
parci. hic elegantissimus haberi cupit, ille doctissimus. hic super·

biae inpatiens est, hic contumaciae. ille seruos non putat dignos ε,

quibus irascatur, hic intra domurn saeuus est, foris mitis. ille
rogari inuidiam iudicat, hic non rogari contumeliam. non omnes
ab, eadem parte feriuntur. scire itaque oportet, quid in te in-
becillum sit, ut id maxime protegas.

XI. Non expedit omnia uidere, omnia audire. multae nos
iniuriae transeant, ex quibus plerasque non accipit qui nescit.
non uis esse iracundus? ne fueris curiosus. qui inquirit quid in
se dictum sit, qui malignos sermones, etiamsi secreto habiti sunt,
eruit, se ipse inquietat. quaedam interpretatio eo perducit, ut
uideantur iniuriae. itaque alia differenda sunt, alia deridenda, alia
donanda. circumscribenda multis modis ira est. pleraque in
lusum iocumque uertantur. Socratem aiunt colapho percussum
nihil amplius dixisse quam molestum esse, quod nescirent homines.
quando cum galea prodire deberent. non quemadmodum facta

15

sit iniuria refert, sed quemadmodum lata. nec uideo quare diffi- ’.ω

cilis sit moderatio, cum sciam tyrannorum quoque tumida et
fortuna et licentia ingenia familiarem sibi saeuitiam repressisse.
Pisistratum certe, Atheniensium tyrannum, ‘memoriae proditur,
cum multa in crudelitatem eius ebrius conuiua dixisset nec deessent

qui uellent manus ei commodare et alius hinc, alius illinc faces

subderent, placido animo tulisse et hoc inritantibus respondisse,
non magis illi se suscensere quam si quis obligatis oculis in se
incurrisset.

XII. Magna pars querellas manu fecit aut falsa suspicando
aut leuia adgrauando. saepe ad nos ira uenit, saepius nos ad
illam. quae numquam arcessenda est. etiam cum incidit, reiciatur.
nemo dicit sibi: hoc propter quod irascor aut feci aut secisse
potui nemo animum facientis, sed ipsum aestimat sactum: atqui

3 contumelie (e in ras.) (ἱ foris {s corr.) 1:·› etifisi (as iu ras.)
14 interpretatio 10¹ quod (d corr.) '3¹3 irritantib5 (prior r ea· n corr.)
Ξῖ sucensere (post su ras„ [ιιῖί s) 22> querelas (las e'n ras.) ἵζω aggra-

uando (prior g corr.) 31 numqua (5. in ras.) 353 atqui (t corr.)

:5 s)

