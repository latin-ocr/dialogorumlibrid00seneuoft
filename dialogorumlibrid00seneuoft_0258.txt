10

15

21·

220 Ι DIAL. IX. AD SERENVM DE TRANQVILLlTATE ANIMI. 17.

tatem ueniendum, non ut mergat nOS‚ sed ut deprimat. eluit enirn
curas et ab imo animum mouet et ut morbis quibusdam ita tristitiae
medetur. Liberque non ob licentiam linguae dictus est inuentor
uini, sed quia liberat seruitio curarum animum et adserit uegetat-
que et audaciorem in omnes conatus facit. sed ut libertatis ita 9
uini salubris moderatio est. Solonem Arcesilaumque indulsisse
uino credunt. Catoni ebrietas obiecta est. facilius efficiet, quis-
quis obiecit ei, crimen honestum quam turpem Catonem. sed
nec saepe faciendum est, ne animus malam consuetudinem ducat,
et aliquando tamen in exultationem libertatemque extrahendus
tristisque sobrietas remouenda paulisper. nam siue Graeco poetae 10
credimus: aliquando et insanire iucundum est, siue Platoni:
frustra poeticas fores conpos sui pepulit, siue Aristoteli: nullum
magnum ingenium sine mixtura dementiae fuit. non potest grande
aliquid et super ceteros loqui nisi mota mens. curn uolgaria et 11
solita contempsit instinctuque sacro surrexit excelsior, tunc demum
aliquid cecinit grandius ore mortali. non potest sublime quicquam
et in arduo positum contingere, quamdiu apud se est: desciscat
oportet a solito et efferatur et mordeat frenos et rectorem rapiat
suum eoque ferat, quo per se timuisset escendere.

Habes, Serene carissime, quae possint tranquillitatem tueri, 12
quae restituere, quae subrepentibus uitiis resistant: illud tamen
scito, nihil horum satis esse ualidum rem inbecillam seruantibus‚
nisi intenta et adsidua cura circumit animum labentem.

ὃ inomnis libertatis nul-(soz libertas 7 efficiet quisquis obiecit ei Koch:

effici et (in maraine m. 2 qsqs obiecit et) 10 aliquando do tamen (m. corr.

deleuit ” el addidit ndo in fine uersus3 eadem do in dotamen punctis notauit)
libertatem que v13 compos 1ss instinctuque deteriores: instinctusq3
17 grandius ore (praeter gran in νας.) 18 aput (t in d corr.)

20 quo deteriores: quod 21 karissime

